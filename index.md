---

title: Oficiální Pokémon liga v Liberci
description: Chceš zi zahrát Pokémony? Chceš se to naučit? Stav se!

---

### Kdy a kde?

Pokémony hrajeme *každé úterý od 15 do 18 hodin*. Nemusíš být celou dobu, můžeš přijít třeba jen na půl hodiny.

Scházíme se v knihkupectví a herně karetních a deskových her *Svět Jotunheim* v Liberci za radnicí. Přesná adresa je [Železná 248/10](https://mapy.cz/s/3pISH).

### Za kolik a co za to?

Poplatek za hraní je *30 Kč za den*. Vstupné slouží především na provoz ligy a díky němu můžeme v herně hrát.

V herně je přítomná vedoucí ligy či její zástupce, kteří na hráče dohlíží, radí jim se strategiemi a tvorbou balíčků, funguje jako rozhodčí, připravuje na oficiální turnaje, kontroluje spravedlivost při měnění karet apod.

Za hraní her hráči dostávají body, které si posléze mohou vyměnit za karty nebo kódy do Pokémon TCG Online. Karty nelze získat jinde než na oficiální lize, jedná se tedy o sběratelsky zajímavé karty, zároveň jde často o karty velmi zajímavé i pro zkušené hráče. Kód do Pokémon TCG Online pak odemyká 4 kusy některé z těchto speciálních ligových karet, a navíc ještě krabičku, obaly nebo minci, které opět nelze získat jinde než na lize.

Výjimečně se může v době ligy konat v ceně vstupného také oficiální turnaj *League Challenge*.

### Neumím Pokémony hrát, co s tím?

To vůbec nevadí, na lize máme několik výukových balíčků pro úplné začátečníky, stačí se v herně zastavit v době ligy.

## Oficiální turnaje

Na oficiální turnaje se můžeš přihlásit kdykoliv, doporučujeme však před turnajem alespoň jednu návštěvu ligy. Oficiální turnaje jsou bodované a tím pádem musíš dodržovat [formální turnajová pravidla](https://www.pokemon.com/uk/play-pokemon/about/tournaments-rules-and-resources/). Měl bys tedy mít alespoň trochu informací o tom, jak to na turnajích chodí, aby se předešlo problémům a mrzení.

Nezapomeň, že všechny oficiální turnaje mají omezení na konkrétní formát a jsou na nich *povinné decklisty* (seznam karet tvého balíčku). Na většinu turnajů je také povinná registrace, pokud se chceš zúčastnit některého turnaje (mimo úterní), mrkni na Facebook nebo pošli email na <liberec@pokemontcg.cz>.

* 23.3.2019 10:00 [*Březnový League Challenge*](https://www.facebook.com/events/291704648176907/), formát Standard, vstupné 30 Kč
* 6.4.2019 10:00 [*Sun & Moon—Team Up League Cup* a *Dubnový League Challenge*](https://www.facebook.com/events/153420155575292/), formát Standard, vstupné 200 Kč (pouze Challenge za 30 Kč)
* v druhé polovině dubna očekáváme *Sun & Moon—Unbroken Bonds Prerelease*

## Stadionové zápasy

Stadionové zápasy jsou dlouhodobé bodované zápasy hráčů proti speciálním balíčkům vedoucí ligy. Momentálně hrajeme ligu *Unova 2* (podle her Black & White 2). Pokud vyzyvatel stadionový zápas vyhraje, dostane tolik bodů do průběžného bodování, kolik odměn soupeři na konci hry zbylo. Pokud prohraje, může zápas opakovat tak dlouho, než vyhraje. Na konci každého cyklu (vždy 8 her na 8 stadionech) dochází k vyhlášení vítěze, který dostává cenu v podobě boosteru apod.

V cyklu *Unova 2* navíc hráč, který je plně registrovaný na webu [pokemon.com](https://www.pokemon.com/uk/) a má své Play! ID propojené s tímto účtem, dostane krásnou *krabičku na odznaky* a za každý vyhraný stadionový zápas dostane patřičný *odznak*, stejně jako Ash v seriálu.

##### Všeobecná pravidla stadionových zápasů
* formát *Expanded* (Black & White a novější)
* *zakázány karty EX, karty GX* a karty Stadium
* ve hře je napevno speciální Stadium karta toho stadionu, na kterém se právě hraje
* každý stadionový zápas má navíc další svoje *speciální pravidlo*
* aplikují se *turnajová pravidla*, aby si hráči více zvykli na turnajové prostředí

##### Pravidla pro balíček ligové vedoucí
* povolení pouze Pokémoni, se kterými hrál Gym Leader stadionu, na kterém se právě hraje, v jakýchkoliv hrách či seriálu

##### Pravidla jednotlivých stadionů cyklu *Unova 2*

Odznak             | Stadion    | Od         | Speciální pravidlo
-------------------|------------|------------|---------------------------------------------
![Basic Badge][1]  | Aspertia   | 12.2.2019  | *20-20-20* - balíček musí mít 20 Pokémonů, 20 Trainerů a 20 energií
![Toxic Badge][2]  | Virbank    | 19.3.2019  | *Full House* - v balíčku musí být každý Pokémon, kterého chceš hrát, čtyřikrát (můžou to být různé verze, rozhoduje název karty, Prism Star ⟐ se tedy hrát nemohou)
![Insect Badge][3] | Castelia   | duben?     | 
![Bolt Badge][4]   | Nimbasa    | květen?    | 
![Quake Badge][5]  | Driftveil  |            | 
![Jet Badge][6]    | Mistralton |            | 
![Legend Badge][7] | Opelucid   |            | 
![Wave Badge][8]   | Humilau    |            | 

[1]: https://cdn.bulbagarden.net/upload/thumb/8/85/Basic_Badge.png/40px-Basic_Badge.png
[2]: https://cdn.bulbagarden.net/upload/thumb/3/3e/Toxic_Badge.png/40px-Toxic_Badge.png
[3]: https://cdn.bulbagarden.net/upload/thumb/8/8a/Insect_Badge.png/40px-Insect_Badge.png
[4]: https://cdn.bulbagarden.net/upload/thumb/5/5b/Bolt_Badge.png/40px-Bolt_Badge.png
[5]: https://cdn.bulbagarden.net/upload/thumb/2/29/Quake_Badge.png/40px-Quake_Badge.png
[6]: https://cdn.bulbagarden.net/upload/thumb/9/9c/Jet_Badge.png/40px-Jet_Badge.png
[7]: https://cdn.bulbagarden.net/upload/thumb/c/c0/Legend_Badge.png/40px-Legend_Badge.png
[8]: https://cdn.bulbagarden.net/upload/thumb/0/00/Wave_Badge.png/40px-Wave_Badge.png
