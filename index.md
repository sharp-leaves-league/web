---

title: Oficiální Pokémon liga v Liberci
description: Chceš zi zahrát Pokémony? Chceš se to naučit? Stav se!

---

### Kdy a kde?

Pokémony hrajeme *každé úterý od 15 do 18 hodin*. Nemusíš být celou dobu, můžeš přijít třeba jen na půl hodiny.

Scházíme se v knihkupectví a herně karetních a deskových her *Svět Jotunheim* v Liberci za radnicí. Přesná adresa je [Železná 248/10](https://mapy.cz/s/3pISH).

### Za kolik a co za to?

Poplatek za hraní je *50 Kč za den*. Vstupné slouží především na provoz ligy a díky němu můžeme v herně hrát. Při platbě předem na delší dobu je určitě možné domluvit slevu.

V herně je přítomná vedoucí ligy či její zástupce, kteří na hráče dohlíží, radí jim se strategiemi a tvorbou balíčků, funguje jako rozhodčí, připravuje na oficiální turnaje, kontroluje spravedlivost při měnění karet apod.

Za hraní her hráči dostávají zajímavé ligové karty nebo kódy do Pokémon TCG Online. Karty nelze získat jinde než na oficiální lize, jedná se tedy o sběratelsky zajímavé karty, zároveň jde často o karty velmi zajímavé i pro zkušené hráče. Kód do Pokémon TCG Online pak odemyká 4 kusy některé z těchto speciálních ligových karet, a navíc ještě krabičku, obaly nebo minci, které opět nelze získat jinde než na lize.

Výjimečně se může v době ligy konat v ceně vstupného také oficiální turnaj *League Challenge*.

### Neumím Pokémony hrát, co s tím?

To vůbec nevadí, na lize máme několik výukových balíčků pro úplné začátečníky, stačí se v herně zastavit v době ligy.

### Pořád nevím všechno

Pokud tě zajímá cokoliv dalšího, mrkni na [náš facebook](https://www.facebook.com/league.liberec) nebo napiš [přes Messenger](http://m.me/league.liberec) nebo na email <liberec@pokemontcg.cz>.

## Oficiální turnaje

Na oficiální turnaje se můžeš přihlásit kdykoliv, doporučujeme však před turnajem alespoň jednu návštěvu ligy. Oficiální turnaje jsou bodované a tím pádem musíš dodržovat [formální turnajová pravidla](https://www.pokemon.com/uk/play-pokemon/about/tournaments-rules-and-resources/). Měl bys tedy mít alespoň trochu informací o tom, jak to na turnajích chodí, aby se předešlo problémům a mrzení.

Nezapomeň, že všechny oficiální turnaje mají omezení na konkrétní formát a jsou na nich *povinné decklisty* (seznam karet tvého balíčku). Na většinu turnajů je také povinná registrace, pokud se chceš zúčastnit některého turnaje (mimo úterní), mrkni na Facebook nebo pošli email na <liberec@pokemontcg.cz>.
